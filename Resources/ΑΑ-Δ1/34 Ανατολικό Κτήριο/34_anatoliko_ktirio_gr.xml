<speak xmlns="http://www.w3.org/2001/10/synthesis" xmlns:mstts="http://www.w3.org/2001/mstts" xmlns:emo="http://www.w3.org/2009/10/emotionml" version="1.0" xml:lang="en-US">
  <voice name="el-GR-AthinaNeural">
    <prosody rate="-10%" pitch="-10%">    
        Ένας εγκάρσιος τοίχος στο εσωτερικό του το χώριζε σε δύο τμήματα. Στο ανατολικό υπήρχε μια μακρόστενη αίθουσα με δάπεδο από μικρά κομμάτια μαρμάρου. Πάνω σε αυτό το ιδιόμορφο ψηφιδωτό δάπεδο ήταν τοποθετημένες μεγάλες μαρμάρινες πλάκες με εγκοπές. Σήμερα σώζονται μόνο οι τέσσερις από τις δώδεκα που είχε αρχικά, κατάλληλες για να συγκρατούν ξύλινα έπιπλα, πιθανώς μικρά τραπέζια.  Στο δυτικό τμήμα του κτηρίου υπήρχαν τέσσερις αίθουσες και ένα κλιμακοστάσιο που οδηγούσε στο χαμηλότερο επίπεδο της Νότιας Πλατείας. Το ευρύχωρο προαύλιο που ανοίγονταν στην ανατολική πλευρά, ικανό για τη συγκέντρωση μεγάλου πλήθους ανθρώπων, ενισχύει τη χρήση του κτηρίου ως χρηματοπιστωτικού ιδρύματος. Την περίοδο εκείνη που η Αθήνα και η Αγορά της αποτελούν πνευματικό κέντρο, στο οποίο συρρέουν νέοι σπουδαστές από τα πέρατα της ελληνιστικής οικουμένης, κυκλοφορούσαν πολλά και διαφορετικής αξίας νομίσματα. Προκειμένου να διευκολυνθούν οι εμπορικές συναλλαγές, κάποια άτομα, οι αργυραμοιβοί, ήταν επιφορτισμένα να γνωρίζουν την αξία και το βάρος των νομισμάτων κάθε πόλης-κράτους και βασίλειου, ώστε να καθορίζουν  την ανταλλακτική τους αξία σε σχέση με τα αθηναϊκά. Επιπλέον έπρεπε να ελέγχουν την γνησιότητα των νομισμάτων ,(αν είναι κίβδηλα ή ελλειποβαρή), και να παρέχουν την δυνατότητα καταθέσεων ή την χορήγηση έντοκων δανείων.
Όταν αργότερα χτίζεται και η δεύτερη Νότια Στοά,  το Ανατολικό Κτήριο αναλαμβάνει το ρόλο σύνδεσής  τους εξασφαλίζοντας παράλληλα διέξοδο στην Παναθηναϊκή Οδό.  Το Aνατολικό Kτήριο υπέστη εκτεταμένες ζημιές κατά τη διάρκεια της επιδρομής του Σύλλα. Ανοικοδομείται στο 2ο αιώνα μ.Χ., μαζί με άλλα τμήματα της Νότιας Πλατείας μέχρι να καταστραφεί ολοκληρωτικά από τους Έρουλους τον 3ο αιώνα μ.Χ.
    </prosody>
  </voice>
</speak>