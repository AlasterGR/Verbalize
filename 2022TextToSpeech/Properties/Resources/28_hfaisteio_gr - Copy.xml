<?xml version="1.0" encoding="UTF-8"?>
<speak version="1.0" xmlns="http://www.w3.org/2001/10/synthesis" xmlns:mstts="http://www.w3.org/2001/mstts" xmlns:emo="http://www.w3.org/2009/10/emotionml" xml:lang="el-GR" onlangfailure="ignoretext ">
  <voice name="el-GR-AthinaNeural">
    <prosody rate="-10%" pitch="-10Hz" volume="100">
      <mstts:express-as style="calm">
        	Χτισμένο στο β’ μισό του 5ου αιώνα π.Χ. ήταν αφιερωμένος στον Ήφαιστο και στην Αθηνά Ηφαιστεία, προστάτες των μεταλλουργών και των χειροτεχνών που είχαν τα εργαστήριά τους στην γειτονιά. Η γλυπτή διακόσμηση του Ηφαιστείου ήταν τόσο πλούσια που σχεδόν συναγωνίζονταν σε πολυτέλεια με αυτή του Παρθενώνα. Τα κατορθώματα δύο κορυφαίων μυθικών προσώπων παριστάνονται στο ανατολικό τμήμα του ναού, του Ηρακλή στην πρόσοψη και του Θησέα στην βορειοανατολική και νοτιοανατολική πλευρά. Από τις σκηνές του μυθικού βασιλιά της πόλης προέκυψε η λανθασμένη ονομασία του ναού, «Θησείο», που φέρει μέχρι σήμερα η ευρύτερη περιοχή. Σκηνές μάχης κοσμούν τις ζωφόρους πάνω από τον πρόναο (αγώνας των Αθηναίων κατά των Πελασγών σύμφωνα με νεότερη μελέτη) και τον οπισθόδομο (Κενταυρομαχία). Το γλυπτό διάκοσμο συμπλήρωναν εκτός από τις μορφές στα αετώματα και δύο χάλκινα λατρευτικά αγάλματα, έργα του Αλκαμένη που βρίσκονταν στο εσωτερικό του ναού και δεν σώζονται πια....

Την εποχή που βάρβαροι επιδρομείς από τον βορρά (οι Έρουλοι το 267 μ.Χ.) ισοπεδώνουν τα κτίσματα της Αγοράς, ο ναός γλυτώνει σαν από θαύμα με μικρές μόνο ζημιές, ενώ στους βυζαντινούς χρόνους (7ο αιώνα) η μετατροπή του σε χριστιανικό ναό, αφιερωμένο στον Αγ. Γεώργιο, τον προστατεύει από την λιθολόγηση αποτελώντας μια από τις βασικές αιτίες που σήμερα διατηρείται σχεδόν ακέραιος.
Στους «σκοτεινούς» μεσαιωνικούς χρόνους το Ηφαιστείο και άλλα αρχαία κτήρια της Αθήνας χρησιμεύουν σαν ένα πέτρινο ημερολόγιο της ζωής στην πόλη. Στα μάρμαρά τους κάτοικοι και επισκέπτες χαράζουν ιστορικά γεγονότα, δημόσιες και προσωπικές τους στιγμές.
Στις αρχές του 19ου αι., στο ναό ενταφιάζονται πολλοί επιφανείς ευρωπαίοι περιηγητές που πεθαίνουν στην αττική γη αλλά και φιλέλληνες που δίνουν την ζωή τους για τον Αγώνα της Ανεξαρτησίας. Το 1834 πραγματοποιείται εδώ η πανηγυρική υποδοχή του βασιλιά Όθωνα και ύστερα ο ναός λειτουργεί ως Κεντρικό Αρχαιολογικό Μουσείο μέχρι την έναρξη των ανασκαφών στην Αρχαία Αγορά το 1930.
      </mstts:express-as>
    </prosody>
  </voice>
</speak>